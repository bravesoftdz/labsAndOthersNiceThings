			Інструкція
	Система  ADAS може працювати з сигналами записаними в файл у форматі ADAS або NUMERI. Кількість відліків сигналу не повинна певищувати 16384. Для визначення спектру сигналу кількість відліків повинна дорівнювати 2^N (N- ціле число). 
	У форматі NUMERI сигнал повинен бути записаним у файл, як послідовність пар відліків X і Y (час,сигнал) текстового типу. Розширення файлу повинно бути "xy". Спектр сигналу у форматі  NUMERI теж записується у файл як послідовність пар відліків (дійсна і уявна частини) текстового типу перед якими стоїть крок зміни частоти. Цей файл повинен мати розширення "spk".
	У форматі  ADAS сигнал записується як послідовність відліків типу  real після яких записано крок дискретизації і початковий час. Розширення файлу повинно бути "ads" . Спектр сигналу у форматі  ADAS записується послідовно дійсна і уявна частини кожного відліку (також типу real), після яких записується крок зміни частоти і початковий час. Розширення цього файлу повинно бути "sad"..
	З меню "Сигнал" можна завантажити сигнал або його спектр у файл в будь-якому форматі (ADAS або NUMERI). З цього ж меню можна і записати сигнал або спектр у файл в форматі ADAS або часовий сигнал у форматі NUMERI. При записі сигналів необхідно набирати лише імя файлу без розширення. Крім цього, можна самостійно згенерувати деякі стандартні сигнали.
	 Увійшовши в меню "Графіки" можна вивести на монітор графік сигналу, амплітудний спектр Фур'є, фазовий спектр Фур'є (увімкнувши прапорець "ФЧХ") або спектр дискретного косинусного реретворення (ДКП). Для перегляду фрагменту графіка поставте мишкою курсор в лівий верхній кут прямокутника, який Ви хочете виділити. Після цього при натиснутій лівій клавіші мишки перемістіть курсор в правий нижній кут прямокутника. Відпустивши клавішу отримаєте графік виділеного фрагменту. Для відновлення цілого графіка повторіть попередню операцію в зворотньому порядку ( від правого нижнього кута до верхнього лівого). Натиснувши праву клавішу мишки і пересуваючи курсор можна перемістити графік.
	Меню "Перетворення" дозволяє виконувати пряме або обернене дискретне перетворення Фур'є чи дискретне косинусне, а також вейвлет перетворення або децимацію чи інтерполяцію сигналу. Підкреслимо, що програма використовує тільки швидке перетворення Фур'є, тому кількість відліків сигналу повинна дорівнювати цілій степені числа 2. Вейвлет перетворення виводять поки що біжучий спектр сигналу при заданій ширині прямокутного вікна (кратній 2 в n-ій степені). Ширина вікна задається в кількості відліків. Зміщення вікна по часовій осі дорівнює ширині вікна.В цьому ж меню можна перенести спектр вузькосмугового сигналу при малій частоті дискретизації  так, щоб основний спектр попав у діапазон від нуля до половини частоти дискретизації (поки що для певного сигналу).
	У меню "Цифрові системи" можна розрахувати нерекурсивні фільтри до сотого порядку і рекурсивні фільтри Баттерворта або Чебишова (2дБ) до шостого порядку. При потребі можна профільтрувати сигнал розрахованим фільтром. Крім цього, в цьому розділі можна продетектувати амплітудномодульований сигнал, який має чотири відліки на періоді несучої.
	З меню "Аналог" можна отримати ніби неперервний сигнал, здійснюючи інтерполяцію до 1024 відліків (такий сигнал на моніторі виглядає неперервним). Крім цього, можна змоделювати сигнал, який був би на виході цифро-аналогового перетворювача при подачі на його вхід даного дискретного сигналу. Пропустивши цей сигнал через фільтр нижніх частот з характеристикою типу X/SIN(X) можна отримати "неперервний" сигнал.          
	Меню "Кореляція" дозволяє ввести з файла додатковий сигнал (підменю "Завантажити другий сигнал"), знайти кореляційну функцію  між першим і другим сигналами (підменю "Кореляційна функція") і вивести її графік. Крім цього, можна добавити шум до першого або другого сигналу (підменю "Зашумлення сигналу") та отримати автокореляційну функцію першого сигналу (підменю "Автокореляційна функція").
	Меню "Звук" дозволяє завантажити звуковий файл у форматі "wav", синтезувати звуковий сигнал задавши його спектр та записати синтезований сигнал у файл в форматі "wav". При синтезі звукового сигналу запишіть значення у відповідні клітини таблиці (дробова частина відокремлюється комою) і двічі клацніть лівою клавішою "мишки" на таблиці. Звуковий сигнал формується із заданих спектральних складових з частотою дискретизації 8192 Гц і кількістю відліків 16384. Крім цього, можна через звукову карту відтворити звуковий сигнал колонками або записати його з мікрофона. При записі з мікрофона задається частота дискретизації, кількість біт на один відлік (поки що можна задавати лише 8 біт/відлік) та час запису з дискретом одна секунда.